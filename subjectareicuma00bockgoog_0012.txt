.-4-,

cui rei ut satisfaceret, C. Ahlenus in dissertatione sua „de sub-
iectis rei apud Ciceronem cum verbis, quae actionem significant,
coniunctis“ (Upsaliae 1877) multum operae et laboris consumpsit,
ut Ciceronianorum exemplorum magnam vim conferret.

quae dissertatio quamquam non inutilis est, tamen Ahlenus
exemplis magis coacervatis quam discretis non multum lucis quae-
stioni attulisse, sed potius tenebras offudisse mihi videtur. inprimis
mea quidem opinione multo melius nostra de re meritus esset, si
id copiosius proposuisset, quantopere et quo modo discrepent in
regula observanda varia Ciceronis scriptorum genera3 quam quidem
quaestionem in praefatione pg. 6 paucis praestrinxit neque tamen
’ absolvit.

§a

De meae dissertationis consilio et ratione.

Ahleni dissertatione qualiscunque est mihi materia praebetur,
ut id, quod mihi proposui, ad finem possim perducere.

agam enim eadem de re. sed proficiscar a prisco ser-
mone Latino‚ et perscrutabor, quantum illic valu-
erit praeceptum3 tum demum copiis Ahlenianis usus
comparabo Ciceronianam Latinitatem.

quam tractandi rationem defendam vix opus est. namque nisi
temporis progressus rationem habemus, quaestionis institutae quae
sit vis atque potestas, perspicere non possumus. si vero omncs,
qui fuerunt ante Ciceronem scriptores, in disceptationem vocarem,
materia latius pateret et maioris esset laboris. angustiis praeterea
dissertationis circumscriptus a me impetrare non possum, ut rem
totam absolvere coner. neque mea opinione omnino necesse esse
videtur, ad eum finem quaestionem nostram me perducere. etenim
id summi momenti est, eruere, quo modo usus priscae Latinitatis
subiecta rei usurpandi differat a consuetudine Ciceronianae, quae
vocatur, Latinitatis. quod grave munus suscipiam, quamquam non
sum ignarus, quanti sudoris sit, omnes non solum omnium priscae
Latinitatis scriptorum libros eorumque fragmenta, quae ad nos per-
venere, perscrutari, verum etiam inscriptiones, quatenus huc per-

