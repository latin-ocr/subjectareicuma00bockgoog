,5,-

tinent, inspicere.» minus interest, quid cuique intcr ipsos Ciceronis
aequales hoc in genere proprium sit, indagare. qua in quaestione
interim satis habebo, Varronis exempla comparavisse.

quibus praemissis paulo copiosius disseram de tota disserta-

tionis ratione.

etenim in quaestione tractanda non Ahleno astipulatus in

enumerandis exemplis priscae Latinitatis actionis verba, quae aliqua
contineantur similitudine, singulis comprehendam classibus, sed sub-
iecta rei colligam atque discernam et inter septem quidem genera,
de quibus infra accuratius erit agendum3 'non vero distinguam sub-
stantiva abstracta et ea, quae sunt concreta, id quod fere semper
inutile est. atque re vera satis esse videtur cognosse, numerum
subiectorum rei, quae sunt substantiva concreta, esse perparvum
prae eis, quae sunt substantiva abstracta, id quod natura fert. si
vero pluris interest, ea. discernere, quod nonnunquam accidit, occa·
sionem ea· accuratius tractandi oblatam non omittam.

tum ita superare conabor Ahlenum, ut historiam

quasi regulae nostrae describam. etenim ostendam, quo
modo, quando, a quibus initiis subiecti rei cum verbis actionis con-
iungendi usus sit exortuS, et quo modo a Varrone et deinde aCice·
rone longius sit prolatus atque excultus ¹).

quod ut facilius explicare possim, omnia exempla in septem

segregabo classes:

1) regulae neglectae exempla, quae orta sunt ex
consuetudine a Romanis frequentata deorum et
dearum ex substantivis abstractis fingendo-
rum.

qui Romanorum usus cum latissime pateret, facile ac-
cidere potuit, ut scriptores eadem substantiva abstracta tum
quoque subiecti loco ponerent, si non personas sed rcs ab·
stractas intelligebant. cf. Plaut. Pera. 621 s ervitus mea

mi interdixit.

1) per se apparet me non omnia collaturum esse exempla Varroniana et
Ciceroniana, si de Varronis et Ciceronis dicendi usu dicam, sed ea tantum, ex
quibus satis colligi possit, maxime differre Ciceronem et Varronem et scriptores
p. L. in subiectis rei usurpandis, praesertim cum innumerabilis sit exemplorum
numerus, id quod maxime attinet ad Ciceronianam Latinitatem. cuius⁴ rei testis est
Alileni dissertatio, quae iam volumen amplissimi circuitus est.

