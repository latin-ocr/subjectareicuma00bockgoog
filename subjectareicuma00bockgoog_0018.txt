PARS ΙΙ.
Classis 1.

Primae classis exemplorum ut naturam atque rationem cogno-
scamuS, respiciendum nobis est ad Romanorum, quam habebant et
deorum et dearum opinionem. est enim notum, Romanos non solum
deos habuisse, qui ct coelum et mare et terram imperio regerent,
verum etiam quascunque volebant notiones, potissimum eas, quarum
vis atque potestas maior erat in variis vitae conditionibus, sibi
personas et deos et deas finxisse. qua de re accuratius disseruit
Varro in libro suo „antiquitatum libri XLI“; unde ampliora frag-
menta satis multa in Augustini „de civitate dei“ libro conservata
ad nostram pervenerunt memoriam.

atque is primum in diversas classes deos segregavit, qui comi-
tantur ac tuentur homines per totam vitam a primo die usquc
ad postremum. inter quos exempli causa habendae sunt deae Opis
vel Ops, Honos, Virtus, Pax, Faventia, Iuventas, Quies, Victoria.
etiam Febris in numero eorum erat.

aliud deinde genus deorum sunt ei, qui agriculturae dei sunt
praesides. neque deesse videntur dei, quorum tutelae et personae
et negotia aliorum ordinum committebantur.

quae cum ita sint, non mirum est, Varronem nobis tradere,
deorum numerum non minorem fuisse sex milibus.

cum vero bellis Punicis finitis simul cum Graecis artibus atque
litteris philosophia Graecorum immigraret, non longe tempus aberat,
quo plurimis deorum illorum vere Romanorum hominum ingenio
excultorum non divini habebantur honores, quod perspexerant, quam

