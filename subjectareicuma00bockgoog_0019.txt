..11-

vana atque inanis esset tota illa opinio. attamen apparet, non statim
deos patrios cessisse3 in dies quidem magis magisque oblivione ob-
ruebantur, ita tamen, utiam Varro quereretur, deorum Romanorum
cultum atque religionem deleri non hostium impetn, sed civium con·
temptione atque negligentia. cuius rei et testis est Cicer0, qui ipse
suam confitetur veteris religionis inscitiam et laudat Varronis Ro-
manorum deorum honores restituendi studium in libro „academica“.
(„nos in nostra urbe peregrinantes errantesque tamquam hospites
tui libri quasi domum reduxerunt, ut possemus aliquando, qui et
ubi essemus, cognoscere. tu aetatem patriae . . .. tu sacrorum
iura, tu sacerdotum . . . . disciplinam . . . ., tu omnium divina-
rum humanarumque rerum nomina , genera, officia, causas ape·
ruisti.“).

sed frustra erat. nihil enim Varro consecutus esse videtur,
nisi revocasse deorum nomina. non commovit Romanos, ut inter
deos haberent, quos iam res et notiones esse intellexissent. neque
aliter de eis Cicero sentit. quod optimo iure mea quidem opinione
conicere possumus e loco, qui legitur in libro de nat. deor. 11. 23.
„quarum omnium rerum, quarum vis erat tanta, ut sine deo regi
non posset, ipsa res deorum nomen obtinuit. quo ex genere Cupi-
dinis et Voluptatis et Lubentiae Veneris vocabula consecrata sunt,
vitiosarum rerum neque naturalium, quamquam Velleius aliter exi-
stimat, sed tamen ea ipsa vitia naturam vehementius saepe pul-
sant.“ —

quibus expositis unusquisque primum perspiciet, quo modo
exortus sit in prisca Latinitate coniungendi substantiva abstracta cum
verbis actionis usus. namque non notiones sibi cogitabant esse
substantiva abstracta, sed personas. itaque optimo iure eis adde-
bant verba, quae actionem exprimunt. quod non solum proprium
est scriptorum vetustissimae aetatis, ut Livii Andronici, Naevii,
Plauti, verum etiam ad omnes, qui priscae sunt Latinitatis scripto-
res pertinere videtur, quod vetus illa deorum opinio nondum om·
nino e memoria posteriorum evanuerat, praesertim cum poetae certe
eam personificationem retinere studerent.

quae cum ita sint, non ineptum esse videtur conicere, et sae-
pius eadem substantiva scriptores subiecti loco posuisse, si non de
personis sed de rebus abstractis dicebant, quod scribentibus dei et
deae ante oculos versabantur,

