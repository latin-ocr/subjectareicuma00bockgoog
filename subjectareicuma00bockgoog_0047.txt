Classis IV.

Quarta classis propter varietatem et naturam exemplorum ma-
xime notione digna est, ita ut nonnulla de ea praefari opus sit.
namque in his demum locutionibus priscae Latinitatis scriptores vere
discessisse a grammaticae rationis praecepto, concedendum est.

atque ut primum disseram de origine eiusmodi locutionum,
constat, iam antiquissimis temporibus in sermonibus singulorum
generis humani ordinum haec vel illa propria formata csse, quibus
erat alius prae alio sermone insignis. quae etiam ad nostram quae-
stionem spectant. facile enim potest intelligi, notionibus, quae or-
dinis cuiusque propriae sint, si maioris erant ponderis atque mo-
menti, eximiae quoque gravitatis partes tribui. quas* agunt partes
toto enuntiato, si subiecti loco positae actionis verbis adduntur.

quid vero colligere possumus, si Romanarum litterarum histo-
riam perquirimuS, sermones singulorum ordinum quando et quo us·
que perfectionis prolati sint? namque id gravissimum est in diiudi-
canda quaestione, quantum valuerint singuli sermones in communi
dicendi genere constituendo, quo postea omnes utebantur scriptores,

ad quod ut respondeamus, primum consideremus virorum iuris
consultorum sermonem; quem si statuimus iam antiquissimis tem-
poribus excultum atque perfectum fuisse, non fallimur. namque iam
sexto urbis conditae saeculo invenimus iuris consultorum virorum
scripta.

neque non verisimile est, apud agricolas iam eisdem tempori-
bus exstitisse constantiam quandam sermonis, quoniam agriculturae
Romani maxime erant dediti. neque omittendum est, Catonem iam
eo usum esse in libro suo de agricultura. cuius sermonis de genere
atque natura eo ipso libro multa comperta habemus, est enim
propter rerum varietatem, quae hic pertractantur, maxime notandus,
quod quidem dependet de agricolae, quam praestat in omnibus re-
bus, experientia, ita ut et medicinae et architecturae etc. haud
ignarus esse videatur. itaque multae hic leguntur locutiones, quae
medicum, fabrum etc. redoleant.

