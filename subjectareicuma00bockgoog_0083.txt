-75-

num quae fuerit apud Ciceronem condicio, equidem eruere non po-
tui, quod Ahlenus eas in dissertatione omnino non tetigit.

in enumerandis ipsis denique exemplis fieri non potest, quin
a ratione usque adhuc adhibita discedamus; quod quidem in genere
exemplorum positum est. ad verba enim, non ad subiecta nobis
maxime respiciendum est. itaque intra quintam classem exempla
non ita segreganda sunt, ut subiecta, quae propter notionem sunt
similia, componantur, quod iisdem verbis huc vel illuc relatis omnia
nimis miscerentur atque turbarentur, neque quisquam se ex turbis
expediret. singula igitur verba tractabo, quae primaria actionis vi
exstincta quibuscunque subiectis attribuantur. ne vero legentes in-
usitata illa ratione nimis offendantur, subiecta praescribam.

memorabilium exemplorum subiecta sunt:

semo, — Eunuchus:
cf. Titinii „Quintus“ f. v. 102 quid istuc est? aut quid istic sibi
vult sermo? —- Terent. Eunuch. v. 45 ut pernoscatiS‚ quid sibi

Eunuchus velit 1).
purgatio:
Terent. Heaut. Tim. IV, 1, 12 nescio, quid peccati portat haec
purgatio ²).
Africa:
Enn. sat. reliq. 23 lati campi, quos gerit Africa terra politos3).

quod, quicquid:
Plaut. Mostel. v. 72, 3 . . . . sed unum hoc scito, nimio celerius}
venire, quod molestumst; — „ Truculent. v. 351 fores absor-
bent, quicquid venit intra pessulos3 — Afranii „Grimen“ f. v. 41
metui, quod in solum (= insolitum) venit; cf. Virginis v. 342 ⁴).

 

1) non verisimile est, eiusmodi locutiones omnino iam in p. L. inveterasse,
ut haec sola modificata vis atque potestas formulae exsisteret, quod legimus apud
Turpilium (Rib. com.) v. 16 ineptus quid mihi vellem ex insolentia Ι nescibam3
— quae locutio ad illam formulam „quid aliquid sibi vult“ deducere videtur.

2) portare == habere, inesse.

3) gerit = habet.

4) venire = cadere vel potius accidere. — adnotandum est, verbum com·
positum „evenire“ fere semper poni pro verbo simplici nostris quattuor locis ex-
ceptis, si primaria verbi notio iu illam transit variatam. itaque non peccamus,
si eis locis, ubi varia traditur lectio, evenire compositum semper anteferendum
esse verbo simplici censemus.

